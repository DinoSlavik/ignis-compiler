# 9. Вбудовані типи
Система типів Ignis надає набір фундаментальних типів для роботи з різними видами даних. Унікальною особливістю числових типів є те, що їхня розрядність (розмір у бітах) задається через систему властивостей, що робить її гнучкою та розширюваною.

**Поточні типи**: `int` (як `bits64 int`), `char`.

**Заплановані типи**: `string`, `float`, `ufloat`, `nfloat`, `bool`, `tern`, `uint`, `nint`, типи для масивів (`tuple`, `array`, `list`).

## Числові типи та властивість розрядності
Замість набору фіксованих типів (`int32`, `int64` тощо), Ignis використовує комбінацію **типу** та **властивості розрядності**.

- **Тип (`int`, `float`, `uint`...)**: Визначає категорію та поведінку числа (знакове, беззнакове, дробове).
- **Властивість `bits<N>`**: Визначає розмір типу (розрядність) в бітах. Наприклад: `bits32`, `bits8`, `bits24`.

```Ignis

// Створюємо 32-бітну знакову цілу змінну
bits32 int a = 10;

// Класичний тип без властивості використовує розмір за замовчуванням (64 біти)
int b = 20; // еквівалентно 'bits64 int b = 20;'
```

Цей підхід дозволяє створювати числові типи будь-якої розрядності, 
включаючи стандартні (`64`, `32`, `16`, `8`, `4`, `2`) та не стандартні (`24`, `48`).

### Загальні принципи
- **Нескінченність (`infinity`)**: Для кожного числового типу планується власне представлення нескінченності.
- **Арифметика**:
  - `число / 0` -> `infinity`
  - `число / infinity` -> `0`
- **Невизначеності (NaN)**: У мові Ignis немає значення `NaN`. 
  Математично невизначені операції (як `0/0` або `infinity - infinity`) 
  не повертають спеціальне значення, а генерують помилку часу виконання 
  (напр., `MathError::IndeterminateOperation`), яку можна обробити. 
  Це робить код більш безпечним і явним.

### Основні числові типи
- **`int` (Знакові цілі)**:
  - `bits64 int` (за замовчуванням): від `-2^63` до `2^63 - 1`.
- **`uint` (Невід'ємні цілі)**:
  - `bits64 uint` (за замовчуванням): від `0` до `2^64 - 1`.
- **`nint` (Натуральні цілі)**:
  - `bits64 nint` (за замовчуванням): від `1` до `2^64 - 1`.
  - Є аліасом для uint з додатковою перевіркою на нерівність нулю.
- **`float`, `ufloat`, `nfloat` (Дробові числа)**: Аналогічно до цілих, з розрядністю за замовчуванням `bits64`.

### Особливі числові типи
- **`char` (Символ)**: Зберігає числовий код символу. 
  Планується властивість для кодування: `utf8 char c`.
- **`bool` (Булевий)**: Зберігає `true` (`1`) або `false` (`0`). 
  Ідеологічно є аліасом для `bits1 uint`. 
  Планується на 3-тю фазу для підвищення типобезпечності.
- **`tern` (Тернарний)**: Аналог 'bool' для трійкової логіки.
  Планується на момент додавання підтримки тернарних архітектур.

## Типи-колекції
- `tuple`: Колекція **фіксованого** розміру, елементи **одного** типу.
- `array`: Колекція **змінного** розміру, елементи **одного** типу.
- `list`: Колекція **змінного** розміру, елементи **різних** типів.
## Тип 'string' (Рядок)
Розглядається як самостійний, "базовий" тип для роботи з текстом.

## Створення користувацьких типів

Окрім вбудованих, Ignis надає два ключові слова для визначення власних, композитних типів даних: `struct` та `class`.

- **`struct` (Структура)**: Використовується для створення **типів-значень**, основне призначення яких — агрегація полів даних.
- **`class` (Клас)**: Використовується для створення **типів-посилань**, що дозволяють інкапсулювати як дані (поля), так і поведінку (методи).

## (DEV) Обробка відсутності значення: Помилки як типи
В Ignis (план на 3-тю фазу) не буде null чи None. Відсутність значення оброблятиметься через систему типів-помилок:
- **Помилки є типами**: Існуватиме базовий тип Error, від якого успадковуватимуться категорії (MathError, IOError) та конкретні помилки.
- **Функції повертають щось на зразок Result<T, E>**: Спеціальний тип-контейнер, що містить або успішний результат Ok(T), або помилку Err(E).
- **Користувацькі помилки**: Програмісти зможуть створювати власні помилки, у тому числі їх ієрархії.

## (DEV) Майбутні напрямки та ідеї
- **Модульна стандартна бібліотека**: У довгостроковій перспективі (фаза 6+) планується розділити стандартну бібліотеку на незалежні модулі. Це дозволить користувачам включати у свої проєкти лише необхідну функціональність.
- **Комплексні числа**: У рамках модульної математичної бібліотеки буде додано підтримку комплексних чисел для наукових та інженерних розрахунків.
