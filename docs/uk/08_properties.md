# 8. Властивості (Properties)
Властивості — це фундаментальна концепція в Ignis, яка визначає характеристики та поведінку різних сутностей мови, таких як змінні, функції, літерали тощо. Ця система дозволяє гнучко керувати аспектами коду, зокрема його змінюваністю (мутабельністю).

Примітка: Повна реалізація системи Властивостей запланована на майбутні етапи розробки компілятора.

## Що таке Властивості?
Властивості — це, по суті, ключові слова-модифікатори, які застосовуються до сутностей. Наразі визначені наступні властивості:

- **Тип (`int`, `char` тощо)**: Обов'язкова властивість для змінних та функцій, що визначає тип даних. Також має фіксоване місце, одразу перед назвою (для змінних та функцій) або сутністю (для літералів)

- **Мутабельність (mut та immut)**:

  - `mut`: Робить змінну мутабельною (її значення можна змінювати).

  - `immut`: Властивість за замовчуванням. Робить змінну незмінною. Зазвичай це слово не пишеться явно.

У майбутньому планується розширити цю систему, щоб властивості можна було застосовувати до ширшого кола сутностей, включаючи користувацькі типи.

## Динамічна зміна Властивостей
Однією з унікальних особливостей Ignis є можливість тимчасово змінювати властивості змінної "на льоту" за допомогою спеціального синтаксису `(<властивість>) <змінна>;`.

Ця конструкція працює як перемикач, вмикаючи або вимикаючи певну властивість для змінної в межах її області видимості. Це особливо корисно, коли потрібно надати дозвіл на зміну лише для конкретної операції.

```Ignis

// 'a' створюється як незмінна (immut)
int a = 10;

// Тимчасово вмикаємо властивість 'mut' для 'a'
(mut) a;

// Тепер ми можемо змінювати 'a'
while (a > 5) {
    a = a - 1;
}

// Вимикаємо властивість 'mut', повертаючи 'a' до стану 'immut'
(immut) a;

// Спроба змінити 'a' тут призведе до помилки компіляції
// a = 10; // Помилка: спроба змінити немутабельну змінну
```

**Важливо**: Не всі властивості можна буде змінювати динамічно. Наприклад, змінити тип змінної після її створення буде неможливо.

## (DEV) Можливі майбутні властивості
У майбутніх оновленнях розглядається можливість введення у мову можливості створення чисельних змінних довільних систем числення завдяки спеціальній властивості `nsys<база>`, де `<база>` — це число, яке відповідає кількості цифр (запис йде без трикутних дужок, до прикладу для десяткової це `nsys10`).

За замовчуванням використовується десяткова система числення, а використання інших є ситуативним та нішевим.

Потенційні втрати у контексті представлення чисел майже відсутні, особливо у контексті виведення чисел із базами вищих порядків.

Потенційні ж втрати часу на компіляцію залежать переважно лише від чекера та, зважаючи на його загальну бажану комплексність, матимуть складати десяту чи навіть меншу частину.