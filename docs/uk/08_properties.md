# 8. Властивості (Properties)
Властивості — це фундаментальна концепція в Ignis, яка визначає характеристики та поведінку різних сутностей мови, таких як змінні, функції, літерали тощо. Ця система дозволяє гнучко керувати аспектами коду, зокрема його змінюваністю, розрядністю та представленням.

_Примітка: Повна реалізація системи Властивостей запланована на майбутні етапи розробки компілятора._

## Що таке Властивості?
Властивості — це, по суті, ключові слова-модифікатори, 
які застосовуються до сутностей. Вони йдуть перед типом або самою сутністю.

### Визначені та основні властивості
- **Тип (`int`, `char` тощо)**: Обов'язкова властивість для змінних та функцій, 
  що визначає тип даних. Має фіксоване місце: одразу перед назвою 
  (для змінних та функцій) або сутністю (для літералів).

- **Мутабельність (`mut` та `immut`)**:

  - `mut`: Робить змінну мутабельною (її значення можна змінювати).

  - `immut`: Властивість за замовчуванням. Робить змінну незмінною. 
    Зазвичай це слово не пишеться явно.

### Властивості, що плануються
- **Розрядність (`bits<N>`)**:

  - Застосовується до числових типів (`int`, `float` тощо) 
    для визначення їхнього розміру в бітах.

  - **Приклад**: `bits32 int a;`

- **Кодування (`utf8`, `ascii` тощо)**:

  - Застосовується до типу `char` (та, опосередковано, до `string`), 
    щоб вказати, як інтерпретувати його числовий код.

  - **Приклад**: `utf8 char c = 'я';`

- **Система числення (`nsys<база>`)**:

  - Застосовується до числових типів, щоб вказати, 
    в якій системі числення зберігати та обробляти значення. 
    Для систем з основою > 10, літерали записуються у зворотних апострофах.

  - **Приклад**: `nsys16 int hex_val = 'FF';`

### Динамічна зміна Властивостей
Однією з унікальних особливостей Ignis є можливість тимчасово змінювати властивості 
змінної "на льоту" за допомогою спеціального синтаксису `(<властивість>) <змінна>;`.

Ця конструкція працює як перемикач, вмикаючи або вимикаючи певну властивість 
для змінної в межах її області видимості. Це особливо корисно для мутабельності.

```Ignis

// 'a' створюється як незмінна (immut)
int a = 10;

// Тимчасово вмикаємо властивість 'mut' для 'a'
(mut) a;

// Тепер ми можемо змінювати 'a'
while (a > 5) {
    a = a - 1;
}

// Вимикаємо властивість 'mut', повертаючи 'a' до стану 'immut'
(immut) a;

// Спроба змінити 'a' тут призведе до помилки компіляції
// a = 10; // Помилка: спроба змінити немутабельну змінну
```

**Важливо: Не всі властивості можна буде динамічно змінювати. Наприклад, змінити тип, бітову ширину ~~або систему числення змінної~~ після її створення буде неможливо.**